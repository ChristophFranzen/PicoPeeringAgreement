# Pico Peering Agreement v1.0 #

## Preambolo ##

Vi sono oggi molte reti comunitarie (community networks), ma queste sono separate geograficamente e socialmente e non formano una rete coerente. Questo documento è un tentativo di connettere queste reti isolate fornendo un modello di base per un accordo di peering tra proprietari di singoli nodi di rete - il Pico Peering Agreement.

Il PPA è un modo per formalizzare l'interazione paritaria tra i proprietari di due nodi. Questi affermano il loro diritto di proprietà dichiarando la loro volontà di permettere (donare) il libero scambio di dati attraverso le loro reti.

Il PPA è mantenuto all'inidirizzo http://picopeer.net da un gruppo di volontari provenienti da tutto il mondo. Il suo scopo è quello di essere utilizzato come modello per altri documenti e licenze con validità locale.

## Accordo ##

### 1. Libero transito: ###

* Il proprietario acconsente di fornire transito libero e gratuito attraverso la sua rete libera.
* Il proprietario acconsente a non modificare né interferire con i dati mentre questi passano attraverso la sua rete libera.

### 2. Comunicazione aperta: ###

* Il proprietario acconsente a pubblicare le informazioni necessarie affinché il collegamento abbia luogo
* Queste informazioni devono essere pubblicate con una licenza libera
* Il proprietario acconsente ad essere contattabile e fornirà almeno un indirizzo di posta elettronica

### Non c'è un livello di servizio garantito ###

* Il servizio è fornito "così com'è", senza garanzia né obblighi di alcun tipo
* Il servizio può essere ridotto o revocato in ogni momento senza preavviso

### 4. Termini di utilizzo: ###

Il proprietario ha il diritto di formulare un 'contratto di uso accettabile'
Questo eventualmente può contenere informazioni a proposito di servizi addizionali forniti (a parte l'accesso di base)
Il proprietario è libero di formulare questo contratto fintanto che questo non contraddice i punti da 1 a 3 di questo accordo (vedi punto 5)

### 5. Clausole locali: ###

(da riempire e personalizzare a cura del proprietario del nodo quando questo documento viene reso effettivo)

## Definizione dei termini: ##

* Proprietario: il proprietario del nodo ha il diritto di operare sul suo apparato di rete e di donare qualsiasi frazione della sua funzionalità alla rete libera.
* Transito: il transito è lo scambio di dati verso la rete, attraverso di essa o verso l'esterno
* Transito libero: transito libero significa che il proprietario non chiederà compensi per il transito di dati né modificherà i dati
* Rete libera: la rete libera è la somma di risorse hardware e software interconnesse, il cui transito libero è stato donato dai proprietari di queste risorse
* Il servizio: il servizio è composto da transito libero e servizi aggiuntivi
* Servizi aggiuntivi: nella terminologia del PPA, un servizio aggiuntivo è qualunque cosa aggiunta al transito libero. Per esempio la fornitura di un server DHCP, un server web o un server di posta elettronica

## Il PPA in pratica ##

Il PPA dovrebbe essere implementato in un formato che segua standard convenuti per le basi di dati della rete comunitaria per facilitare l'interconnessione automatica dei nodi.